- - -
##Egemsoft Faaliyet Konuları:

**Yazılım Geliştirme ve Sistem Entegrasyon**

Başarı odaklı kurumlar, faaliyetlerini rakiplerinden ayrıştıracak, kendilerine rekabet avantajı yaratacak kurumlarına özel geliştirilen uygulamaları tercih etmektedir. Egemsoft, barındırdığı yüksek yetkinlikteki yazılım mühendisleri ile uygulama geliştirme çalışmalarının yanında karmaşık sistemlerin bütünsel olarak çalışmasını sağlayan sistem entegrasyon hizmetini de vermektedir.

Şirket bünyesindeki yazılım geliştirme çalışmalarında, Büyük Veri kavramı ve bu kavram kapsamına giren uygulamalar yüksek öneme sahiptir. Egemsoft, bu alandaki yetkinlikleri ve özellikle telekom alanındaki bilgi birikimi çerçevesinde, telekom kurumlarına yönelik operasyonel ve verimlilik yaratacak özel uygulamaların geliştirilmesi hizmetlerini de vermektedir.

**Entegrasyon ve Kurumsal Yazılım Geliştirme Yetkinliği:**

- OSS (FCAPS, Inventory, NMS, EMS..) araçları geliştirme ve entegrasyonu
- Orta katman geliştirme
- Mevcut altyapılar üzerinde hazır ürünlerin entegrasyonu
- Kurumsal Uygulama Geliştirme

**Yazılım Test Hizmetleri**

Uygulama yazılımı geliştirme süreçlerinde test aşaması, öneminin bilinmesine karşın, genellikle en az sürenin verildiği, zaman sıkışıklığı öne sürülerek tamamlanmasına gerek duyulmayan, hatta proje maliyetini yukarı çeken bir işlev olarak da görülmüştür. Bu yanlış yaklaşımla gerçekleştirilmeye çalışılan projeler ise başarısız, öngörülenden çok daha uzun süren ve çok daha yüksek maliyetlerle sonuçlanmıştır.
Bir diğer yanlış yaklaşım da, geliştirilecek uygulamanın analiz çalışmalarını yürüten analistlerin aynı zamanda test işlevini de üstlenmeleri olmuştur. Bu yaklaşım için, uygulamanın içeriğini en iyi bilenlerin analistler olduğu gerekçesi öne sürülse de uygulamadaki eksikliklerin, açık noktaların, performansa yönelik kurgu hatalarının ancak üçüncü göz ile tespiti en doğru yoldur. Analiz çalışmasını gerçekleştiren analistlerin, aşama sonunda üretecekleri detaylı analiz dokümanları için harcayacakları zaman çok daha değerli olmaktadır.
Test aşamasında görev alan test mühendislerinin, konuya ilişkin eğitimi almış, test yazılım araçlarını iyi derecede bilen, detaylara inebilen, tüm test yöntemlerine hakim olması önem kazanmaktadır.
Egemsoft bu anlayıştan yola çıkarak, bünyesinde barındırdığı test mühendisleri ile kurumsal uygulama testleri konusunda hizmet vermektedir. Bugün, TTNET bünyesinde, büyük ölçekli uygulamaların test işlevini yürüten 25+ test mühendisinden oluşan kadrosuyla aşağıda özetlenen test çalışmalarını yürütmektedir.

- Kurumsal yazılım uygulama testleri
	- Fonksiyonel, E2E, Yük, Performans, Servis Sanallaştırma, Test Otomasyonu…
- Sayısal TV Hizmetleri ve STB Testleri
- Genişbant Servisleri ve Modem Testleri
 
