<hr>
<h2 id="b-y-k-veri-y-netim-platformu">Büyük Veri Yönetim Platformu</h2>
<p>Büyük Veri kavramı, adından da anlaşılacağı gibi, temelde yüksek yoğunlukta, hızla büyüyen ve kaynakları çok çeşitlilik gösteren karmaşık veri yapılarını tariflemektedir. Egemsoft, büyük veri teknolojileri platformunu, stratejik araştırma ve ürün geliştirme alanı olarak belirlemiştir. </p>
<p>Yukarıda belirtilen, büyük veriyi tanımlayan faktörler, büyük ölçekli kurumlarda yaygın olarak kullanılan geleneksel veri yönetim ve analiz araçlarının yetersiz kalmalarına neden olmaktadır. Bu faktörlere ek olarak veri kaynak ve türleri de, sosyal medyadaki metin yapısında veriler, kurumsal yazılım uygulamalarının ürettiği yapısal veriler, kameralardan alınan video sinyalleri, çağrı merkezi kayıtları, telefon konuşmaları, web üzerinde kullanıcı tercih desenleri gibi, çok çeşitlilik göstermektedir.</p>
<p>İş dünyasında sürdürülebilir rekabet avantajını elde edebilmek amacıyla, eldeki bilginin farklı kaynaklardan elde edilen verilerin ilişkilendirilerek zenginleştirilmesini ve derinlemesine analiz olanağını sağlayan teknolojilerin devreye alınması, kurumların ajandasında bir zorunluluk haline gelmiştir. Bununla birlikte, yüksek mailyetli geleneksel veri yönetim sistemlerine ve altyapı ürünlerine yapılacak geri dönüşü çok düşük yatırımlar, sonu gelmeyen bir sarmala dönüşerek öngörülemeyen büyüklükte operasyonel maliyetlere sebep olabilecektir.</p>
<p><strong>Verilerin İlişkilendirilmesinin Yararları:</strong></p>
<ul>
<li><strong>Derinlemesine Bilgi Edinme</strong><ul>
<li>Müşterilerin farklı yönlerden analiz edilmesi</li>
<li>Çeşitli metrikler ile daha gerçekçi müşteri segmentasyonu</li>
<li>Müşterilerin ne düşündüğünü, ne konuştuğunu öğrenebilme  </li>
</ul>
</li>
</ul>
<ul>
<li><strong>Kişisel Hizmet Sunumu</strong><ul>
<li>Farklı açılardan elde edilen müşteri bilgilerinin ilişkilendirilmesi ile her farklı müşteri için en uygun ürünün bulunabilmesi, tanımlanabilmesi</li>
</ul>
</li>
</ul>
<ul>
<li><p><strong>Anında Önlem Alabilme</strong></p>
<ul>
<li>Müşteri ihtiyaç ve taleplerinin zamanında öğrenilmesi ile ihtiyaç duydukları anda ilgili hizmetin veya ürünün verilebilmesi</li>
<li>Müşteri eğilimlerine göre hareket planlaması</li>
</ul>
</li>
<li><p><strong>Müşteri Kaybında Azalma</strong></p>
<ul>
<li>Olumsuz tecrübe yaşayan müşterilerin belirlenmesi</li>
<li>Terk etmeye eğilimli olan müşterilerin tanımlanabilmesi</li>
</ul>
</li>
<li><p><strong>Kaynakların Planlanması</strong></p>
<ul>
<li>Kaynakların performans ve kullanım verimliliğinin analizi</li>
<li>Uzun dönemli analizlere dayanan yatırım planlaması</li>
</ul>
</li>
</ul>
<p>Veri kaynaklarının çeşitlenmesi sonucu farklı kaynaklardan toplanan verilerin biçimlendirilmesi zordur. Bu zorluğun yanında, mevcut araçlar ile giderek büyüyen veri miktarını verimli işlenebilmesi mümkün olmamakta, bir taraftan da verinin oluşum hızı yükselmektedir. Kurumların yüksek maliyetler nedeniyle işlemedikleri veriler değerli bilgi içerebilmektedir.</p>
<p>Büyük veri teknolojileri, yukarıda açıklanan sorunların, zorlukların üstesinden gelecek avantajları beraberinde getirmektedir.</p>
<p><strong>Büyük Veri Teknolojilerinin Sağladığı Avantajlar:</strong></p>
<ul>
<li><p><strong>Mevcut veri yönetim sistemlerini tamamlayan nitelik</strong>  </p>
<ul>
<li>Mevcut Veri Ambarları (DWH) veya İlişkisel Veri Tabanları’nın (RDBMS) alternatifi veya rakibi değil, tamamlayıcısı</li>
<li>«Soğuk Veri» Büyük Veri yığınlarında saklanabilmesi ile mevcut sistemler üzerindeki yükü azaltma ve aynı zamanda verinin anlık erişilebilir olması</li>
<li>Verinin DWH/RDBMS’e gönderilmesi öncesinde yapısal olmayan verilerin işlenmesi, temizlenmesi ve yapılandırılması  </li>
</ul>
</li>
<li><p><strong>Önceden modelleme çalışmasına gerek duyulmaması</strong>  </p>
<ul>
<li>Verinin olduğu gibi saklanması; biçimlendirmeden, ön işleme yapmadan</li>
<li>Projelere hızlı başlama imkanı: Veri modellemesi veya veri temizliğinin proje uygulama aşamalarına bırakılabilmesi</li>
</ul>
</li>
<li><p><strong>TB başına düşük değerdeki veri yığınlarının işlenmesi için doğru araçlar</strong>  </p>
<ul>
<li>Yasal verilerin, soğuk verilerin depolanıp sorgulanması için doğru araç</li>
<li>Yüksek maliyetli veri ambarı kaynaklarının bu amaç için kullanılmasına ihtiyaç duyulmaması</li>
</ul>
</li>
<li><p><strong>Doğrusal ölçeklenme</strong></p>
<ul>
<li>Küçük başlayıp gerektiğinde büyüme</li>
<li>İlk yatırımın korunarak yatay ölçekte genişleyebilme</li>
</ul>
</li>
</ul>
<p>Büyük veri teknolojilerinin getirdiği bu avantajlar yanında kurum bünyesine adaptasyonunda bazı dezavantajları da bulunmaktadır.</p>
<p><strong>Büyük Veri Teknolojileri - Dezavantajlar:</strong></p>
<ul>
<li><p><strong>Uçtan uca çözümlerin bulunmayışı</strong></p>
<ul>
<li>Onlarca teknolojinin bir araya gelmesi ile bir değer üretilebilmekte</li>
<li>Bu teknolojilerin entegrasyonu kapsamlı yazılım mühendisliği becerisi gerektirmekte</li>
</ul>
</li>
<li><p><strong>Son kullanıcı seviyesine uygun kolay arayüzlerin olmayışı</strong></p>
<ul>
<li>Son kullanıcıların veri analizi için Java, Pig veya Hive kodu yazmak zorunda kalması</li>
<li>Büyük Veri teknolojilerinin son kullanıcıya uygun olabilmesi için daha fazla yazılım araçlarına ihtiyaç duyulması</li>
</ul>
</li>
<li><p><strong>Paralel ortam zorlukları</strong></p>
<ul>
<li>Paralel işlerin, onlarca/yüzlerce uç nokta ve veri kaynaklarının yönetimi, doğru araçların kullanımını gerektirmekte</li>
</ul>
</li>
</ul>
<p>Egemsoft Büyük Veri Yönetim Platformu, yukarıda bahsedilen zorluklar ve dezavantajları özellikle gözönünde bulundurarak, kurumların büyük veri teknolojilerini yüksek fayda/maliyet rasyosu ile bünyelerine adapte edebilecekleri bir altyapı sistemi olarak tasarlanmış ve geliştirilmiştir.</p>
<p>IBM’in BigInsights Hadoop dosya sistemi temelinde kurulan platformun mimari yapısı şekilsel olarak aşağıdaki gibidir. BigInsights dışında Büyük Veri Teknoloji Kümesinde belirtilen açık kaynak kodlu kütüphanelerin entegrasyonu, bunun yanı sıra platformun bir kurum bünyesinde işletimini, yönetimini, raporlamayı ve dış sistemlerle entegrasyonu sağlayacak Veri Yönetim Platformu Egemsoft tarafından geliştirilmiştir.</p>
<p><img src="images/uploads/page/tr/BuyukVeri.png" alt="Buyuk-Veri"></p>
