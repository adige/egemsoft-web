<hr>
<h2 id="yaz-l-m-test-hizmetleri">Yazılım Test Hizmetleri</h2>
<p>Uygulama yazılımı geliştirme süreçlerinde test aşaması, öneminin bilinmesine karşın, genellikle en az sürenin verildiği, zaman sıkışıklığı öne sürülerek tamamlanmasına gerek duyulmayan, hatta proje maliyetini yukarı çeken bir işlev olarak da görülmüştür. Bu yanlış yaklaşımla gerçekleştirilmeye çalışılan projeler ise başarısız, öngörülenden çok daha uzun süren ve çok daha yüksek maliyetlerle sonuçlanmıştır.</p>
<p>Bir diğer yanlış yaklaşım da, geliştirilecek uygulamanın analiz çalışmalarını yürüten analistlerin aynı zamanda test işlevini de üstlenmeleri olmuştur. Bu yaklaşım için, uygulamanın içeriğini en iyi bilenlerin analistler olduğu gerekçesi öne sürülse de uygulamadaki eksikliklerin, açık noktaların, performansa yönelik kurgu hatalarının ancak üçüncü göz ile tespiti en doğru yoldur. Analiz çalışmasını gerçekleştiren analistlerin, aşama sonunda üretecekleri detaylı analiz dokümanları için harcayacakları zaman çok daha değerli olmaktadır.</p>
<p>Test aşamasında görev alan test mühendislerinin, konuya ilişkin eğitimi almış, test yazılım araçlarını iyi derecede bilen, detaylara inebilen, tüm test yöntemlerine hakim olması önem kazanmaktadır.
Egemsoft bu anlayıştan yola çıkarak, bünyesinde barındırdığı test mühendisleri ile kurumsal uygulama testleri konusunda hizmet vermektedir. Bugün, TTNET bünyesinde, büyük ölçekli uygulamaların test işlevini yürüten 25+ test mühendisinden oluşan kadrosuyla aşağıda özetlenen test çalışmalarını yürütmektedir.</p>
<ul>
<li>Kurumsal Yazılım Testleri<ul>
<li>Fonksiyonel</li>
<li>Entegrasyon</li>
<li>E2E</li>
<li>Performans</li>
<li>Vb..</li>
</ul>
</li>
<li>Sayısal TV Hizmetleri ve STB Testleri</li>
<li>Geniş bant Servisleri ve Modem Testleri</li>
</ul>
<p><strong>Yazılım Test Süreci</strong></p>
<p>Genel olarak yazılım projeleri <strong>analiz -&gt; tasarım -&gt; kodlama -&gt; test -&gt; ürün</strong> süreçleri izlenerek geliştirilir. Aşamalar birbirini bu sırada izler görünse de idealde test sürecinin kodlama sürecinin bitmesini beklememesi gerekir. Bundan hareketle, ideal bir yazılım-test süreci, aşamaların,  <strong>analiz -&gt; tasarım -&gt; test hazırlık süreci-&gt; kodlama -&gt; dinamik test süreci -&gt; testin sonlandırılması -&gt; ürün</strong> şeklinde sıralandığı süreçtir. </p>
<p><strong>Gerçekleştirilen Yazılım Test Çeşitleri:</strong>  </p>
<p>TTNET bünyesinde verilmekte olan yazılım test hizmeti kapsamında gerçekleştirilen test çeşitleri şunlardır:</p>
<ul>
<li>Kara Kutu testi (Black box test)</li>
<li>Beyaz Kutu testi (White box test)</li>
<li>Birim testi (Unit test)</li>
<li>Artan Bütünleşme testi (Incremental integration test)</li>
<li>Bütünleşme testi (Integration test)</li>
<li>Fonksiyonel / İşlevsel test (Functional test)</li>
<li>Sistem testi (System test)</li>
<li>Uçtan uca test (End-to-end tests)</li>
<li>Yüzeysel test (Smoke test)</li>
<li>Tekrar testi ( Regression test)</li>
<li>Kabul / Onay testi (Acceptance test)</li>
<li>Yükleme testi (Load test)</li>
<li>Stres testi (Stress test)</li>
<li>Performans testi (Performance test)</li>
<li>Kullanılabilirlik testi (Usability test)</li>
<li>Kurma / Kaldırma testi (Install/uninstall test)</li>
<li>Telafi / Düzelme testi (Recovery test)</li>
</ul>
<p><strong>Yazılım Test Araçları</strong></p>
<p>Yazılım test araçlarını temel ve yardımcı araçlar olarak ikiye ayırabiliriz. HP Test ürün ailesi en yaygın kullanılan araçlar olduğundan test uzmanlarımız bu ürünlerde uzmanlaşmaktadır. Test uzmanlarımız kullanılan test yönetimi araçlarının uygulama yöneticisi rolünü de üstlenmişlerdir. Bu sayede ilgili uygulamalarda oluşabilecek kullanıcı ekleme/çıkarma/güncelleme, yeni alanların eklenmesi, yeni akışların kurgulanması gibi gereksinimler de yönetilebilmektedir.</p>
<p>Temel Test Araçları</p>
<ul>
<li>HP ALM (Application Lifecycle Management)  <ul>
<li>Sürüm Yönetimi (Release Management)</li>
<li>Gereksinim Yönetimi (Requirements Management) </li>
<li>Test Yönetimi (Test Management)<ul>
<li>Test Senaryoların girilmesi ve gereksinimler ile kapsam ilişkilerinin kurulması</li>
<li>Test senaryolarının koşulması</li>
</ul>
</li>
<li>Hata Yönetimi (Defect Management) </li>
<li>Raporlama (Reporting) - Yukarıdaki tüm aşamaların raporlarının oluşturulabilmesi </li>
</ul>
</li>
<li>HP UFT (Unified Functional Test)<ul>
<li>Test Otomasyonu (Test Automation) - Fonksiyonel ve tekrarlanan senaryoların, otomasyon scriptlerinin oluşturularak otomatik koşulması sağlanarak önemli zaman kazancı elde edilmektedir.</li>
</ul>
</li>
<li>HP LoadRunner <ul>
<li>Performans Testi (Performance Testing) – Performans test scriptlerinin oluşturulması ve belirlenen KPI’lar ile performans testlerinin gerçeklenerek uygulamanın performans gereksinimlerini karşılayıp karşılamadığının tespitinde kullanılmaktadır
 </li>
</ul>
</li>
<li>HP Servis Sanallaştırma (Service Virtualization) <ul>
<li>Özellikle dış sistemler ile yapılan testlerde kullanılmaktadır. Erişilen sistemlerin de test ortamı olması sebebiyle çeşitli nedenlerle ortamın erişime açık olmaması entegrasyon testlerinin bloke olmasına neden olabilmektedir. Bu gibi durumlarda çözüm, HP’nin servis sanallaştırma ürünü ile sağlanmıştır. </li>
<li>Aynı çözüm, performans testleri için de uyarlanabilmektedir. Herhangi bir servisin dış sistem dönüş süresi ayarlanabilmekte, bu sayede dış sistem bağımlılığı olmadan ayarlanan dönüş süresine göre servislerin performans testleri yapılabilmektedir.</li>
</ul>
</li>
<li>Jira<ul>
<li>İş takibi ve harcanan eforların işlenmesi için kullanılan bir uygulamadır. Aylık Test Faaliyet raporları bu uygulama ve diğer test uygulamalarıyla entegre bir şekilde harmanlanarak raporlanmaktadır. </li>
</ul>
</li>
<li>Diğer Yardımcı Test Araçları<ul>
<li>SoapUI</li>
<li>LoadUI</li>
<li>Selenium</li>
<li>Toad </li>
<li>SQL Developer</li>
</ul>
</li>
</ul>
<p><strong>TEST RAPORLAMA</strong></p>
<p>Test raporlamaları, genelde kullanılan araçlar ile yaratılmaktadır. Ancak raporların üst yönetimin beklentilerine göre üretilmesini sağlamak üzere HP ALM aracının veritabanı seviyesinde bir takım scriptler oluşturulmuş ve bu scriptlerin Qlikview ve BO raporlama araçları kullanılarak tatmin edici raporların üretimi gerçekleştirilmiştir.
Bu araçların dışında Egemsoft olarak geliştirmekte olduğumuz bir yazılım ile Test ve Sürüm yönetiminin gerçekleştirlmesi ve test raporlarının anlık değerlerle izlenebilmesi sağlanacaktır. </p>
<p>Örnek raporlar ve rapor amaçları aşağıdaki gibidir.</p>
<ul>
<li>TEST DURUM RAPORU<ul>
<li>Bu raporda tüm uygulama bazlı geliştirme testlerinin test durumları, açık hataların partisel dağılımları ve detayları yer almaktadır. </li>
</ul>
</li>
</ul>
<p>BO -&gt; Test Durum Raporu:</p>
<!--![YazilimTest2](images/uploads/page/tr/YazilimTest2.png)-->

<ul>
<li>BLOKE DURUM RAPORU<ul>
<li>Test durum raporunda uygulama bazlı geliştirme testlerinde bloke olan konuların bloke nedenleri ve bu bloke sebebiyle kaç senaryonun etkilendiğini detaylı bir şekilde raporlanmaktadır. Bu sayede ilgili Proje yöneticileri ve analistler bloke olunan durumları önceliklendirebilmektedirler.  </li>
</ul>
</li>
</ul>
<p>BO -&gt; Bloke Durum Raporu:</p>
<!--![YazilimTest3](images/uploads/page/tr/YazilimTest3.png)-->

<ul>
<li>RTM ( Release &amp; Test Management V1)  </li>
</ul>
<p>Bu uygulama ile Test uzmanlarının ilgili iş detayında ekstra belirtmek istediği notları/riskleri ve önerileri de raporlanabilmektedir. Böylelikle daha net ve anlamlı raporların tüm şirket tarafından görüntülenmesi sağlanabilmektedir. 
Sürüm ve Testin ayrılmaz bir bütün olduğundan hareketle, sürüm içeriklerinin oluşturulması ve sürüm takvimlerinin kaynak planlamasıyla yapılabilmesi de bu uygulamamız tarafından sağlanmaktadır. Sürüm ve test iş akışı böylelikle çok daha tutarlı ve düzgün bir şekilde gerçekleşmektedir.</p>
<p>RTM -&gt; Test Durum Raporu:</p>
<!--![YazilimTest4](images/uploads/page/tr/YazilimTest4.png)-->

<p>RTM -&gt; Açık Hata Raporu:</p>
<!--![YazilimTest5](images/uploads/page/tr/YazilimTest5.png)-->

<p>RTM -&gt; Bloke Durum Raporu:</p>
<!--![YazilimTest6](images/uploads/page/tr/YazilimTest6.png)-->
