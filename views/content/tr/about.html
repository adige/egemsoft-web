<hr>
<h2 id="hakk-m-zda">Hakkımızda</h2>
<p>Yazılım geliştirme ve yazılım test hizmetlerini vermek üzere 2011 yılında kurulan Egem Bilgi İletişim (Egemsoft), faaliyetlerini bünyesindeki elliye yakın yazılım ve test mühendisi ile sürdürmektedir.</p>
<p>Egemsoft, ağırlıklı olarak açık kaynak kodlu teknolojileri kullanarak yüksek katma değer üreten, müşterilerine yaratıcı ve yenilikçi yazılım ürün ve çözümleri sunan, başta çalışanları, müşterileri, tedarikçileri ve hissedarları olmak üzere, tüm paydaşlarına değer yaratan küresel bir Yazılım Evi olma hedefiyle hareket etmektedir. </p>
<p>Egemsoft, yazılım geliştirme alanında, Büyük Veri Teknolojileri, Sistem Entegrasyonu ve Kurumsal Uygulama Geliştirme konularına odaklanmıştır.</p>
<p>Yazılım testi konusunda ise Egemsoft, konunun önemine vakıf olarak çalışanlarının bu alandaki uzmanlığını, dolayısıyla şirketin bilgi ve yeteneklerini arttırmak için sürekli bir çaba içerisindedir. Egemsoft bu anlayış ile bugün yazılım test alanında eriştiği yetkinliğini, ülkenin önde gelen internet servis sağlayıcısı bünyesinde sürdürmekte olduğu büyük ölçekli kurumsal uygulamaların testi hizmetiyle kanıtlamış bulunmaktadır.</p>
<p>Ar-Ge çalışmaları, Egemsoft’un faaliyetlerinin önemli bir bölümünü oluşturmaktadır. Önceki yıllarda Teydeb destekli projeleri başarıyla tamamlamış bir yazılım ekibi, bugün şirket bünyesinde çalışmalarını sürdürmektedir.</p>
<p>Küresel bir Yazılım Evi olma hedefi doğrultusunda Egemsoft, yazılım geliştirme ve test alanlarına odaklı yapısıyla telekom, finans ve enerji sektörlerine yönelik özellikle büyük veri yönetimi ve bu platform üzerinde veri saklama, sorgulama ve analiz çözümleri üreterek sektörde önemli bir oyuncu olma yolunda ilerlemektedir.</p>
